Til Lunds kommune barn og skole forvaltning

Dette er en ansøgning om at Anna Krogh kan gå et år i skole i Danmark.

Vores datter, Anna Krogh, afsluttede 8. klasse på Fælledskolan i sommers.
Derefter startede hun i 9. klasse på en efterskole i Danmark.

Vi vidste ikke at det var ulovligt for svensk bosiddende elever at gå i skole i udlandet.
Derfor ansøger vi først nu selv om hun allerede har gået på skolen i Danmark i 4 måneder.

Det er meningen at hun tager 9. klasse i Danmark og vender tilbage til Lund sommeren 2020 for at starte i gymnasiet.

Vi, Annas forældre, er begge danskere. Anna er både dansk og svensk statsborger. Det er ret naturligt for os at hun går i efterskole i 9, klasse, og noget 
hun har glædet sig meget til. Efter 4 måneder er hun stadig rigtigt glad for det.

Efterskoler er en meget populær skoleform i Danmark hvor man i 9. eller 10. klasse går på en kostskole i et år. 
Et efterskoleår udvikler elever meget og er en oplevelse for livet.

Annas efterskole hedder Eisbjerghus (https://www.eisbjerghus.dk/) og ligger på Fyn. Det er en skole med et højt fagligt niveau og har et af de højeste karaktergennemsnit blandt efterskoler i Danmark.
Skolen lægger vægt på at man kun skal søge ind på skolen hvis man er fagligt motiveret. Efterskolen har også et internationalt outlook. Anna skal til Indien i 2 uger til foråret 
og gå en Indisk skole.

Vi er overbeviste om at det er fagligt forsvarligt at lade Anna gå på Eisbjerghus. Vi anmoder hermed om en dispensation
for reglen om at et barn med folkeregisteraddresse i Sverige ikke må gå i skole i Danmark.

På forhånd tak og venlig hilsen

Lone Krogh og Morten Krogh
